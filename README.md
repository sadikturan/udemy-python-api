Bu kurs, **Python Django** ve **Django REST Framework** kullanarak modern bir e-ticaret API’si geliştirmeyi öğrenmek isteyenler için hazırlandı. Adım adım ilerleyen derslerde ürün, kategori, kullanıcı, sepet ve sipariş yönetimi gibi gerçek bir e-ticaret sitesinde ihtiyaç duyulan tüm özellikleri sıfırdan inşa edeceksiniz. **JWT tabanlı kimlik doğrulama** sayesinde güvenli bir giriş ve kullanıcı yönetimi sistemi kuracak, böylece API’nizin hem esnek hem de güvenilir olmasını sağlayacaksınız.

**E-ticaret projeleri**, günümüzde en çok ihtiyaç duyulan yazılım alanlarından biri. Bu kursta geliştireceğiniz altyapı ile profesyonel bir online mağaza backend’i oluşturabilir, ister kendi projelerinizde kullanabilir ister müşterilerinize sunabileceğiniz hazır bir çözüm haline getirebilirsiniz. Kursun sonunda, geliştirdiğimiz API ile tamamen işlevsel bir e-ticaret sitesi oluşturabilecek bilgiye sahip olacaksınız.

Ayrıca geliştirdiğiniz bu **API**, yalnızca **Django** projeleriyle sınırlı kalmaz. İster mobil uygulama, ister web uygulaması isterseniz de farklı **frontend teknolojileri ile entegre ederek kullanabilirsiniz.** Böylece öğrendikleriniz sadece bir backend geliştirmekle kalmayacak, aynı zamanda API’nizi dilediğiniz platformda değerlendirme imkânı bulacaksınız. Özellikle React, Vue, Angular veya Next.js gibi popüler frameworklerle entegrasyon oldukça kolay olacaktır.

Ön Bilgi Gereksinimleri:

Temel seviyede Python programlama bilgisi ([Udemy’deki Python kursumdan öğrenebilirsiniz](https://sadikturan.com/python-dersleri)).

Temel seviyede Django bilgisi ([Udemy’deki Django kursumdan öğrenebilirsiniz](https://sadikturan.com/python-django-dersleri)).

Bu kursa katıldığınızda, sadece teoriyi değil, doğrudan uygulanabilir bir e-ticaret çözümü geliştirmeyi öğrenmiş olacaksınız.  
Hazırsanız hemen başlayalım!
